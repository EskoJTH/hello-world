Eli itse haluaisin tehdä pelin, joka perustuu nopeaan feed back looppiin, ja vaatii suhteellisen paljon taitoa että sen hallitsee. Yleensäkin haluaisin antaa pelaajalle kokemuksen vauhdista.
Omia suunnitelmiani:

Peli olisi sivultapäin kuvattu toimintapeli. Liike ja toiminta pelissä olisi nopeaa sitten kun sen osaa. Mietin vähän tyyliin "Ori and the blind forest", mutta pelin pääidea ei olisi olla tasohyppely vaan perustua enemmän pvp:hen tai pve:hen. Ori and the blind forest? Tarkoitan ehkä jotain tällaista nopeuden ja liikkeen virtaavuuden puolesta.: https://www.youtube.com/watch?v=-65rvOO0uqY. Tuossa käytetään paljon tuota uutta skilliä, mutta juu. Tuo peli on tasohyppely, joten haaste syntyy liikejärjestelmän hallitsemisesta, mikä ei olisi idea nyt.

Pelin ydinmekaniikka olisi 3 eri "moodia" tai voidaan miettiä myös "aseina". Jos peli suunniteltaisiin näppäimistölle ja hiirelle, niin jos liikkumiseen käytetään "WASD"tä niin moodit voisivat olla "123". Moodi aina vaihtaisi esimerkiksi hiiren klikkien toimintaa ja jos tuntuu että toimintoja voisi olla enemmän niin löytyyhän meiltä välilyönti ja vaikka controlli. Ajattelin että saattaisi olla parempi suunnitella peliohjaimelle, mutta en ole vielä miettinyt niin tarkasti. Moodeja voisi kyllä olla enemmänkin, niitä voisi käyttää vaikka pelaajan palkitsemiseen ns "power uppeina" ja tällöin löytyisi myös mahdollisuuksia itseilmaisuun kun saisi valita mitä moodeja käyttää.

Mitä nämä moodit sitten käytännössä olisivat? Suurin osa toiminnoista perustuisi cool downeihin ja moodien vaihtamiseen nopeasti ja eri moodien välisten synergioiden löytäminen antaisi parhaan lopputuloksen. Esimerkiksi yksi Moodi joka painottaa nopeutta, antaa vaikka kyvyn "blink" joka teleporttaisi nopeasti vähän matkaa, lisää juoksunopeutta, ja vaikka pommin, jonka voi tiputtaa. Sitten olisi taistelu moodi, jossa pystyy esimerkiksi ampumaan nuolia ja heittämään kranaatin. Defensive moodi, jolla pystyy torjumaan vihollisen tulitusta, ehkä tekemään jonkun sortin hypyn projectileistä niin kuin ori and the blind forestissa, kimmottamaan ammuksia. Näiden tarkka päättäminen todennäköisesti vaatisi pelitestausta. Vähän kuvaa siitä miten nämä moodit toimisivat antaa, jos mietit esimerkiksi miten fps pelissä vaihdat aseiden välillä ja esimerkiksi puukon käyttö nopeuden lisäämiseksi. Yksi hyvä esimerkki on Elise pelistä league of legends https://www.youtube.com/watch?v=8IAGuxzDvFE.

Tätä järjestelmää voisi yksinkertaistaa tai vaikeuttaa riippuen siitä mitä päätetään suhteellisen helposti ainakin suunnitelma puolella. Tärkeätä olisi saada eri moodeihin synergiaa muiden välillä ja tehdä järjestelmästä tasapainoinen. Pitäisi yrittää välttää semmoista MMO kuoppaa missä tuntuu, että sinulla on mahdollisuus käyttää 100 skilliä, jotka tekee kaikki aikalailla saman asian, josta sitten seuraa että 90% skilleistä ei ikinä käytetä.

Tarinaksi ajattelin jotain suuntaan että taivaalta tippuu muotoaan muuttava avaruusolio. Maailma johon tulet sisältää läjän eri "valtioita", joista osa on enemmän vallassa ja osa vähemmän. Osa valtioista on keskenään sodassa ja pelaajan tehtävänä olisi päättää ketä auttaa ja millaiseksi maailman haluaa muokata. Ja sitten vähänajan päästä taivaalta tippuu lisää alieneita, jotka syö kaikki jos jokin valtio ei ole tarpeeksi vahva, voittaa alienit. Ajattelin että pelissä voisi olla moninpeli, jossa sitten olisi esimerkiksi 6 pelaajaa yhtä aikaa, jotka sitten olisivat kaikki aikalailla vapaita tekemään mitä haluavat ja taistelemaan toisiaan vastaan tai yhdessä. Toimisi siis loistavasti coop pelinä.

Kuten huomaa idea ei ole ihan täysin höystetty suunnilleen mistään. Tuossa olisi jotain mistä voisi aloittaa tai josta ottaa jotain. Ajattelin että tätä kurssia varten voisi vaikka tehdä unityssä jonkun sorttisen 1v1 pvp taistelu areenan tuosta ideasta. Toimii enemmän tai vähemmän. Olen itse rakennellut 2d liikejärjestelmää unityllä. Siinä taisi viimeksi kun tarkistin olla joku bugi hyppimiseen liittyen, eikä se oikein ole vielä mitenkään kovin hyvä, mutta voisi olla kiva väsätä jotakin, vaikka sitten vähän keskeneräistä.
