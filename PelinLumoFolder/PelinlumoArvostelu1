Vertaisarviointi (3.1 Pelinarratiivit Sampo Noponen) Esko Hanell

Itse lähestyin peliä siltä kannalta että tarina "esityksen" takana oli aina sama. Useammat läpipeluut vain lisäsivät ymmärrystäni tästä tarinasta ja siitä mitä oli tapahtumassa. Tällä tavalla havaitsin, että pariskunnan suhde on ilmeisesti jo pitempään ollut huonolla pohjalla ja ero olisi se vaihtoehto, jota kumpikin osapuoli oikeasti haluaa. Illuusio mahdollisuudesta vaikuttaa pelimaailmaan hajosi minulta, koska havaitsin että lopulta on vain 3-5 eri lopputilaa, eikä niistä mikään oikeastaan tuntunut kovin merkitykselliseltä tai antanut kovin hyviä vastauksia. Joko pariskunta eroaa, tai siis toinen karkaa ulos ovesta jonnekin, tai hyssyttelet ja pidät patoutuneen turhautumisen alhaalla, tai alat häiriköimään ja sinut heitetään ulos. Kun viimeinen vaihtoehto tapahtui, oli henkilöiden käyttäytyminen melko realistisen tuntuista ja ilmeet hyviä (kyllä nauratti). Lopulta tulos kuitenkin on sama. Tämä pariskunta todennäköisesti eroaa pian tulevaisuudessa. Pystyin kysymään eri kysymykset ja sain eri selitykset samoille asioille. Pystyin ottamaan toisen henkilön puolen. Itse asiassa pelin oli hyvin vaikea yrittää pärjätä minun kanssa, kun en ottanut puolta vaan pysyin neutraalina ja analyyttisenä. Varmaan lähinnä sitä lopputilaa, mitä tavoittelin, oli se, jossa pelin moraalialgoritmi hajosi ja tekoäly ei enää osannut tehdä mitään. Tekoäly myös yritti aina kärjistää sen mitä sanoin. Usein tekoäly vielä ymmärsi yksinkertaisetkin vastaukseni täysin väärin päin, eikä se antanut minulle mahdollisuutta korjata väärinkäsityksiä, vaan käsitti jotain lisää väärin.

Yksikään nimistä ei myöskään sopinut yhtään minulle. Menin aina sekaisin nimien kanssa, enkä yleensä ymmärtänyt kun he yrittivät puhua minulle, koska en suoraan osannut yhdistää itseäni englannin kieliseen nimeen, joka ei korreloi omani kanssa mitenkään. Kun katson taaksepäin peliin en pysty näkemään mitenkä sen tekoäly olisi niin erityisen hyvä. Peli ei kyennyt kertomaan minulle mitenkään erityisen mielenkiintoista tarinaa. Peli ei antanut minulle mielenkiintoisen tuntuisia mahdollisuuksia ja vaihtoehtoja tutkia. En tuntenut olevani hallinnassa tilanteesta, vaikutukseni oli paikoin epämääräistä ja vaikeasti ennustettavaa. En oikeastaan saanut mitään erityisiä tuntemuksia tai ajatuksia pelistä. Tätä jatkui niin kauan että totesin pelin, sen tarinan ja vaihtoehtojen olevan täysin triviaaleja. 